{"data":{"chunk1":{"html":"<p>La strategia nazionale, prevista dal\n<a href=\"https://docs.italia.it/italia/piano-triennale-ict/pianotriennale-ict-doc/it/2020-2022/capitolo_4_infrastrutture.html\" class=\"text-decoration-none font-weight-semibold\" rel=\"noreferrer\" target=\"_blank\" aria-label=\"Piano triennale (link esterno)\">Piano triennale</a>,\napplica il principio\n<a href=\"/glossario/#cloud-first\" class=\"text-decoration-none font-weight-semibold\">cloud first</a>,\nfavorendo l’adozione prioritaria da parte delle Pubblica Amministrazione di strumenti e tecnologie di tipo cloud nello sviluppo di nuovi servizi e nell’acquisizione di software.</p>\n<p>La strategia, inoltre, individua tre obiettivi strategici che caratterizzano il percorso di trasformazione:</p>\n<ul>\n<li>incentivare le amministrazioni all’adozione di soluzioni basate sul cloud computing, attraverso il modello Cloud della PA, nell’ottica di proporre un’offerta di servizi digitali e infrastrutture tecnologiche sicure, efficienti, affidabili e autonome, in linea con i principi di tutela della privacy e le raccomandazioni destinate all’intero mercato europeo;</li>\n<li>garantire la sicurezza degli asset strategici per il Paese mediante lo sviluppo di un'infrastruttura ad alta affidabilità promossa dalla Presidenza del Consiglio dei ministri, consentendo il consolidamento dei data center delle amministrazioni centrali;</li>\n<li>valorizzare le amministrazioni e la loro capacità di offrire servizi digitali.</li>\n</ul>\n<h2 class=\"h5 font-weight-semibold mb-4\">Il punto di partenza</h2>\n<p>Le infrastrutture digitali ricoprono un ruolo vitale per gran parte delle attività della nostra vita quotidiana e sono l'ossatura portante del sistema di servizi che le amministrazioni utilizzano ed erogano a cittadini e imprese.<br>\nLe infrastrutture digitali della PA devono quindi essere affidabili, sicure ed economicamente sostenibili.</p>\n<p>AgID ha fotografato lo stato molto precario di queste infrastrutture, attraverso\n<a href=\"https://censimentoict.italia.it/index.html\" class=\"text-decoration-none font-weight-semibold\" rel=\"noreferrer\" target=\"_blank\" aria-label=\"il Censimento del Patrimonio ICT (link esterno)\">il Censimento del Patrimonio ICT</a>\ndella PA 2018-2019.\nIl 95% dei data center analizzati (1252) sono carenti dei requisiti minimi di sicurezza, affidabilità, capacità elaborativa ed efficienza.\nQuesto dato implica che una buona parte dei servizi digitali offerti dalla Pubblica Amministrazione ai cittadini può essere vulnerabile agli attacchi informatici,\noppure incapace di gestire i picchi di traffico dei propri utenti.<br>\nContestualmente, si è riscontrato uno scarso utilizzo del cloud da parte della Pubblica Amministrazione. Per questo motivo è stata definita la strategia per la migrazione verso il cloud delle amministrazioni.</p>\n<h2 class=\"h5 font-weight-semibold mb-4\">Adottare il modello Cloud della PA</h2>\n<p>Non tutti i servizi cloud hanno le medesime caratteristiche di qualità, adeguate alle esigenze del settore pubblico.<br>\nIl <a href=\"https://docs.italia.it/italia/piano-triennale-ict/cloud-docs/it/stabile/index.html\" class=\"text-decoration-none font-weight-semibold\" rel=\"noreferrer\" target=\"_blank\" aria-label=\"modello Cloud della PA (link esterno)\">modello Cloud della PA</a>\nprevede che le amministrazioni adottino servizi cloud qualificati e, per facilitare il loro percorso di migrazione, è stato definito il\n<a href=\"/programma-abilitazione-cloud/\" class=\"text-decoration-none font-weight-semibold\">programma di abilitazione al cloud</a>.<br>\nSolo i servizi qualificati da AgID entrano a far parte del modello Cloud della PA poiché soddisfano i\n<a href=\"https://cloud-italia.readthedocs.io/projects/cloud-italia-circolari/it/latest/\" class=\"text-decoration-none font-weight-semibold\" rel=\"noreferrer\" target=\"_blank\" aria-label=\"requisiti (link esterno)\">requisiti</a>\ndi sicurezza, affidabilità e scalabilità.</p>\n<p>La qualificazione di servizi cloud e infrastrutture avviene secondo parametri idonei per le esigenze della PA e che rispettano i principi di:</p>\n<ul>\n<li>miglioramento dei livelli di servizio, accessibilità, usabilità e sicurezza nel rispetto di standard definiti a livello internazionale;</li>\n<li>sovranità digitale, controllo e protezione dei dati nel rispetto dei\n<a href=\"https://ec.europa.eu/digital-single-market/en/news/towards-next-generation-cloud-europe\" class=\"text-decoration-none font-weight-semibold\" rel=\"noreferrer\" target=\"_blank\" aria-label=\"valori europei (link esterno)\">valori europei</a>;</li>\n<li>interoperabilità dei servizi e portabilità dei dati;</li>\n<li>riduzione del rischio di vendor lock-in, ossia che le amministrazioni diventino dipendenti dai fornitori di tecnologie;</li>\n<li>riqualificazione dell’offerta, ampliamento e diversificazione del mercato dei fornitori anche verso start-up e pubbliche e medie imprese;</li>\n<li>resilienza, scalabilità, reversibilità.</li>\n</ul>\n<h2 class=\"h5 font-weight-semibold mb-4\">Infrastrutture digitali: i data center della PA</h2>\n<p>Il\n<a href=\"https://docs.italia.it/italia/piano-triennale-ict/pianotriennale-ict-doc/it/2020-2022/capitolo_4_infrastrutture.html\" class=\"text-decoration-none font-weight-semibold\" rel=\"noreferrer\" target=\"_blank\" aria-label=\"Piano triennale (link esterno)\">Piano triennale</a>,\nprevede di mettere in sicurezza i servizi erogati  dalle amministrazioni e in particolare:</p>\n<ul>\n<li>le amministrazioni centrali che non hanno i requisiti definiti da AgID, migrano i propri servizi verso una infrastruttura ad alta affidabilità o oppure verso i servizi cloud qualificati da AgID; </li>\n<li>le amministrazioni locali migrano i propri servizi verso soluzioni cloud qualificate da AgID; o in alternativa, possono rivolgersi ad altre amministrazioni locali\n(<a href=\"/glossario/#data-center\" class=\"text-decoration-none font-weight-semibold\">data center di tipo A</a>)\nper consolidare le proprie infrastrutture e servizi.</li>\n</ul>\n<h2 class=\"h5 font-weight-semibold mb-4\">Infrastruttura ad alta affidabilità</h2>\n<p>Per realizzare il consolidamento e la messa in sicurezza delle infrastrutture digitali della PA, l’art. 35 del D.L 76/2020 (Semplificazioni e innovazione digitale),\nmodificando l’art.\n<a href=\"https://www.normattiva.it/uri-res/N2Ls?urn:nir:stato:decreto.legge:2012;179\" class=\"text-decoration-none font-weight-semibold\" rel=\"noreferrer\" target=\"_blank\" aria-label=\"33-septies del D.L. 179/2012 (link esterno)\">33-septies del D.L. 179/2012</a>\n(Ulteriori misure urgenti per la crescita del Paese),\nha introdotto la realizzazione di una infrastruttura ad alta affidabilità localizzata (detta anche Polo Strategico Nazionale o PSN) sul territorio nazionale, il cui sviluppo è promosso dalla\nPresidenza del Consiglio dei ministri. L’infrastruttura ospiterà i servizi digitali delle amministrazioni le cui infrastrutture oggi\nnon garantiscono livelli adeguati di sicurezza, affidabilità ed efficienza energetica.</p>"}}}